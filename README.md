In Drechtsteden wordt continu gewerkt aan het realiseren van maatschappelijk toegevoegde waarde door het verbeteren van dienstverlening. De maatschappij van vandaag vraagt veel van de organisatie, mede door technologische ontwikkelingen. Het werken met én het gebruiken van data, speelt hier bij een essentiële rol.

Aan de basis van de digitale transformatie ligt het managen van data. Kwalitatieve data verzamelen is belangrijk, maar door het gebruik ervan creëer je pas echt waarde. Drechtsteden werkt met een regionale aanpak, hiervoor hebben we kaders en richtlijnen opgesteld. Er zijn processen ingericht, een centraal integratie-team samengesteld en een integratievoorziening opgezet. Hierdoor kunnen we data gecontroleerd laten stromen.
De integratievoorziening wordt in Drechtsteden aangeduid als Centrale Distributie Voorziening (CDV). De CDV bevindt zich in de integratielaag als we het plotten op de architectuurlagen die ook voor Common Ground gehanteerd worden (zie onderstaande visualisatie). De CDV biedt momenteel tooling op het gebied van:
•	Gemeentelijke servicebus
•	ETL
•	Digikoppeling adapter 
Hieraan worden binnen afzienbare tijd toegevoegd:
•	API Gateway (als onderdeel van API-Management tooling)
•	NLX (indien succesvol en implementeerbaar, eventueel als onderdeel van API Gateway) 

Het beheren van datastromen voor Basis- en Kernregistraties was nog maar het begin van het CDV. Nieuwe aandachtsgebieden en technieken brengen continue nieuwe datastromen met zich mee. Om zowel bestaande als nieuwe datastromen te ondersteunen voegen we nu API-Management tooling toe aan de gereedschapskist van het integratie-team.
De landelijke beweging ‘Common Ground’ benadrukt het belang van data management. Transparantie, flexibiliteit en duurzaamheid speelt hierbij een belangrijke rol. Of het nu gaat om delen van data rondom de omgevingswet, de energietransitie of ondermijning.  De integrale aanpak van Drechtsteden sluit hier perfect op aan.
Grip houden op data is essentieel!

 
Het toekomstbeeld van Drechtsteden is om het gehele integratievraagstuk als dienst af te nemen bij een geschikte partij. Daarbij is het voor Drechtsteden ondergeschikt welke technieken daarvoor vereist zijn. Het past in de beelden van Drechtsteden dat de benodigde tooling op een integratieplatform vanuit de Cloud worden aangeboden.
Drechtsteden heeft een animatiefilm gemaakt waarin de integrale aanpak op het gebied van data wordt gevisualiseerd: https://www.youtube.com/watch?v=kednu5b_8ew
Voor vragen neem contact op met Dennis de Wit, Chief Data Officer Drechtsteden (d.de.wit@drechtsteden.nl).
